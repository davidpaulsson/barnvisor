---
title: "Majas visa (När lillan kom till jorden)"
author: "Okänd"
---

När lillan kom till jorden,\
det var i maj, när göken gol,\
sa mamma att det lyste\
av vårgrönt och av sol.

Sjön glittrade som silver,\
och körsbärsträdet stod i blom,\
och svalan kvick och munter\
just hit med våren kom.

Gullvivans plym sågs vaja,\
bofinken slog så glada slag,\
då blev jag döpt till Maja,\
ty lillan, det var jag.

Och därför, säger mamma,\
så är jag nästan alltid glad,\
jag tycker hela livet\
är som en solskensdag.

Alice Tegnér
