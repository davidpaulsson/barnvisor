---
title: "Sov du lilla videung"
author: "Zacharias Topelius"
---

Sov, du lilla videung,\
än så är det vinter,\
än så sova björk och ljung,\
ros och hyacinter.\
Än så är det långt till vår,\
innan rönn i blomma står,\
sov, du lilla vide,\
än så är det vinter.

Solskens öga ser på dig\
solskensfamn dig vaggar.\
Snart blir grönt på skogens stig,\
och var blomma flaggar.\
Än en liten solskensbön,\
vide liten blir så grön.\
Solskensöga ser dig,\
solskensfamn dig vaggar.
