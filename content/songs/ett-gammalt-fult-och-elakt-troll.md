---
title: "Ett gammalt fult och elakt troll"
author: "Okänd"
---

Ett gammalt fult och elakt troll det var en gång\
som kom till detta landet i en luftballong.\
Han lade sig i Småland\
med huvudet på Åland,\
och fötterna de var i samma stund i Lund.

Och hos det gamla trollet fanns en trollmadam,\
en näsa hade hon som hela Amsterdam.\
Hon lagade till maten,\
och lade upp på faten\
en kaka utav sand\
så stor som Svealand.

Och hos det gamla trollet fanns en gammal katt,\
som var så stor så stor som hela Kattegatt.\
Långt bort till Yokohama,\
man hörde hur han jama\
och svansen var så rund\
som hela Öresund.

Och nu är denna visa slut för denna gång\
och trollen redan gett sig av i sin ballong,\
nu är de nog vid polen\
ja, kanske mitt i solen\
och kära vän,\
de kommer aldrig mer igen.
