---
title: "Alla fåglar kommit re’n"
author: "Okänd"
---

Alla fåglar kommit re’n,\
vårens glada gäster.\
Vilken fröjd i solens sken,\
vilka sångarfester!\
Lärkan drillar högt i sky,\
våren är ju evigt ny.\
Jordens högtid börjar gry,\
sprider fröjd åt alla.

Vilken glädje, hör, ja hör!\
Nätt och lätt de trippa.\
Gök och trast och siskors kör\
väcka upp var sippa.\
Oss de önska sommarfröjd,\
jubla högt i himmelshöjd.\
Skogen står så grön, och fröjd\
ljuder från var klippa.

Trast och fink och siskor små\
sjunga glatt ur snåren.\
Göken räknar i sin vrå\
dagarna och åren.\
Skogen står så grön och ljus,\
gungar lätt i sunnansus.\
Duvan i sitt gröna hus\
fröjdar sig åt våren.

Vad de oss förkunna må,\
lägga vi på minne.\
Mulna dar nog återstå,\
töcken för vårt sinne.\
Vi som luftens fåglar små\
i vårt inre gläds ändå,\
han som våren skänkt också\
lyser upp därinne.

Original på tyska: Hoffmann von Fallersleben
